SEVERI SANCTI

Hic fontis renuens, graminis immemor,
Errat succiduo bucula poplite,
Nec longum refugit3 sed graviter ruit

Leti compede claudicans.

At parte exalia, qui vitulus modo
Lascivus saliens texuerat vias,

Ut matrem subiit, mox sibi morbido

Pestem traxit ab ubere.

Mater tristifico vulnere saucia,
Ut vidit vituli condita lumina3
Mugitus iterans, ac misere gemens, 75

Lapsa est, et voluit mori.

Tunc tanquam metuens, ne sitis aridas

Fauces opprimeret, sic quoque dum jacet,

Admovit moriens ubera mortuo:

Post mortem pietas viget! 80

Hinc taurus solidi vir gregis et pater,

Cervicis validae, frontis et arduae,

Laetus dum sibimet plus nimio placet,
Prato concidit herbido.

Quam multis foliis silva cadentibus 85
Nudatur, gelidis tacta Aquilonibus:
Quam densis fluitant velleribus nives3

Tam crebrae pecudum neces.

 

